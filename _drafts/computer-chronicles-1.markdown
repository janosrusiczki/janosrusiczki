---
layout: post
title: The Computer Chronicles - Perioada de dinainte de PC
date: 2018-12-31 11:51:00 +0200
categories:
- Cronică
- Tehnic
image: https://content.rusiczki.net/2020/01/
description: Despre începuturile mele în d'ale calculatoarelor.
---
În toamnă anului 2018 s-au împlinit 20 de ani de când am PC și cu ceva timp înainte de eveniment (cam cu 2 ani) m-am gândit să scriu un articol în care să-mi aștern amintirile despre interacțiunea cu calculatorul. Tot revizuind articolul am observat ceva: că am citit chestii care cu toate că îmi erau destul de clare în minte când le-am scris, le-am uitat după aia - acuma nu știu dacă din cauza liniștii sufletești că le am în scris și-s la loc sigur sau pur și simplu deoarece sunt la vârsta când uit masiv. Cred că varianta B. Așadar prezentul este primul dintr-un set de articole în mai multe părți la care am tot scris și completat de vreo 4 ani jumate.

De când mă știu îmi ciuleam urechile spre orice legat de calculatoare, probabil că încă dinainte de primul calculator am prins emisiuni la televizor sau articole în reviste de genul Cutezătorii.

Primul contact adevărat a fost în clasa a IV-a sau a V-a, când s-a ținut un cerc de informatică la casa copiilor (casa pionerilor pe atunci) - și aici când zic un cerc mă refer la o singură sesiune de circa 2 ore. Știu foarte sigur că ne-am jucat [Bruce Lee](https://www.youtube.com/watch?v=kCtnnzOiZIU) și probabil că înainte de aia ne-a și spus câteva chestii elementare despre calculator, dar degeaba am mers foarte entuziaști în următoarea săptămână că am fost anunțați că nu se mai ține. A fost înlocuit cu un alt cerc, nu mai știu exact care. Știu doar că am participat la următoarele cercuri (în ordine cred):

- teatru - unde am învățat o piesă de teatru despre un magician - asta a fost primul cerc la care am participat, probabil în clasa întâia și mi-a plăcut foarte mult dar știu că nu am apucat să interpretăm piesa (sau am fost eu bolnav când a fost interpretată);
- minerit - care de fapt era un cerc de modelism dar Baia Sprie fiind un oraș minier a trebuit denumit ca atare, aici am construit o machetă de ARO și o barcă;
- cronologic - cred ca aici a fost acel prim cerc de info;
- foto - unde ne-a învățat tot procesul de fotografie de la făcutul de poze până la developarea lor;
- dendrologie - unde o doamnă mai nonconfirmistă ne-a povestit vrute și nevrute despre religie și paranormal zăpăcindu-mi considerabil percepția ușor maleabilă pe care o aveam la acea vârstă.

După olimpiada de matematică din clasa a V-a (da, am participat la așa ceva și cred că am ajuns la etapa județeană) am mers la un coleg și bun prieten să-i văd calculatorul, avea o clonă ZX Spectrum, o Electronica CIP de primă generație. Probabil ne-am jucat ceva, nu-mi mai amintesc exact, dar am rămas fascinat.

Mi-au cumpărat și mie părinții același tip de calculator de la magazinul de electronice din oraș, dacă nu mă înșel în iarna anului 1991, îmi amintesc că de Crăciun am fost foarte ocupat să tastez programele din manual și să le execut - acesta a fost primul meu contact, destul de entuziast, cu programarea - chiar remarcase taică-meu că nu m-a mai interesat împodobitul bradului ca înainte.

Am revenit la prieten imediat după ce mi-au cumpărat calculatorul, și mi-au copiat pe caseta primele jocuri, dintre care îmi amintesc de [TUTANK](https://www.youtube.com/watch?v=Nc5SACvkMZU), mai precis Tutankhamun, un joculeț simplu în care explorai mormântul faraonului respectiv. Știu că m-am interesat la amicul meu ei pe la ce nivel au ajuns și mi-a spus că de fapt ei nu prea joacă jocul ăla, s-a întâmplat doar să fie la îndemână când mi-au copiat caseta. O particularitate a acestui calculator (Electronica CIP) a fost că, spre deosebire de majoritatea clonelor și însuși ZX Spectrum-ul, nu avea interpretorul Basic în ROM ci trebuia încărcat la fiecare pornire de pe casetă. Probabil că inginerii care l-au proiectat s-au gândit că astfel poate fi mai flexibil calculatorul, existând posibilitatea de a încărca și alte interpretoare, dar realitatea a fost că în anii în care l-am folosit am încărcat mereu același Basic. Am văzut un singur avantaj al acestui lucru, pe caseta pe care am primit-o cu calculatorul a venit un program de copiere foarte bun (cred că era [Copy 86M aka Kovacs Copy](http://www.worldofspectrum.org/infoseekid.cgi?id=0020688)) care se încarcă în locul Basic-ului și îmi permitea să copiez orice joc, evitând toate schemele de protecție. Ah, un program de copiere însemna un programel în care încărcai ce voiai să copiezi ca și cum ai încărca efectiv softul, și apoi era gata să-l redea înapoi pe casetă. Astfel nu făceai simplă copiere audio, nu aveai nevoie de 2 casetofoane și nu se pierdea calitatea din calitatea audio la copieri subsecvente.

* interfață Kempston joystick de la Ana Electronic și joystick împrumut de la o verișoară de-a mea pe perioade îndelungate
* îl conectam la televizorul color (o noutate și aia) când puteam, iar când părinții voiau să se uite la televizor mi-a pus tata la dispoziție un televizor Sport
* nu îmi mai amintesc când s-a stricat, cândva în clasa a 7-a sau pe la inceputul clasei a 8-a - în orice caz știu că eram cumva pe val căci între momentul cumpărării și când s-a stricat au început să apară casete cu jocuri la magazinul Satelit din centrul Băii Mari și nu mai eram limitat la a face schimb și a copia de la alții, plus am pus mâna pe Lemmings care cu nivele cu tot umplea o întreagă casetă pe ambele părți (în curând va trebui să explic și ce-i aia o casetă)
* emisiuni la televizor înainte să am calculator: mustăciosul cu HC, apoi la unguri ceva (îmi amintesc de un episod cu Norton Commander) mai târziu pe satelit The Site, Computer Chronicles. Le savuram minut cu minut.
* mai era emisiunea cu mustăciosul la TVR în fiecare vineri care la final dădea niște sunete ciudate - de fapt transmiteau programele prin teveu, doar că trebuia să ai mufa de ieșire audio la TV să înregistrezi cu casetofonul - eu nu am avut această mufă, am avut doar promisiuni că va fi montată pe acel TV Sport
* Beta Basic pe 48k nu a fost de vis
* cât am așteptat să pun mână pe hisoft basic că ăla am înțeles că avea COMPILATOR, pe vremea aia eram disperat dupa compilatoare că, cod mașina nu am fost în stare să învăț
* apropo cod mașina, îmi amintesc de Tutor găsit pe o caseta, era ceva program românesc care te învăța cod mașina. De fapt în timp ce redactam acest articol m-am pus și am căutat Tutor, și am dat peste grupul Romanian Home Computer de pe Yahoo, unde printre altele am găsit acest progrămel precum și multe altele și foarte multe discuții interesante
* pe această listă de discuții am dat printre altele peste un link către un articol din Today Software Magazine ăl cărui fondator este fratele celui care m-a dus prima oară să-i văd HC-ul după olimpiada de matematică din clasa a 5-a. practic s-a închis cercul.
* Idei de a face jocuri, dar cum nu se puteau scrie in Basic m-am rezumat la a desena "screen-uri" (adică grafică introductivă care apărea în timp ce se încărca jocul) în Art Studio. Știu că jocul care voiam să-l fac avea să se numească Thumper Joe. Nu mă întrebați ce însemna "thumper".

Nu mai știu când s-a reluat cercul de informatică dar știu că am continuat să umblu, cu toate că aveam calculator acasă, nu neapărat pentru jocuri (căci cam aia se făcea acolo) ci mai mult pentru socializare.  Oricum bine am făcut, că la un moment dat m-a contactat profesoara de acolo că i-a fost încredințat să adune și să ducă copii în tabăra de informatică și pe lângă 3 băieți din Baia Mare m-a ales pe mine ca reprezentant al clasei a VIII-a.

Când a trebuit să mă hotărăsc dacă să mă duc sau nu în această tabără (în vacanța de primăvara a lui 1994) a fost prima oara când mi-am zis, "wow, atât de grele sunt deciziile de om mare?" fiindcă a trebuit sa aleg între tabără sau orele de pregătire suplimentară la matematică în vacanță. Practic părinții îmi dăduseră mână liberă. Privind în retrospectivă pot să spun am luat decizia corectă, că în destul de mare parte această tabără m-a pus pe calea carierei pe care o am acuma. Am și o mulțime de amintiri de acolo: cum îmi spălam ciorapii cu săpun Protex (mai precis mirosul acestui săpun), sala de jocuri unde mergeam seară de seară și ceva joc cu un soldat care a fost terminat de cineva fix în seara în care eu nu m-am dus, laboratorul cu PC-uri (pe care singurul joc disponibil era gorilla.bas) și excursia pe munte unde spre deosebire de toți eu nu mă afundam în zăpada - că deh, eram băiatu' de la munte. Cred că acolo am văzut pentru prima oară revista Hobbit. Mai știu că am rămas șocat când l-am auzit pe unul povestind că a dormit în parc după un concert Phoenix (eram totuși clasa a 8-a).

* prietenia stabilită aici, m-am tot dus la om că și-a luat PC în 95, disperându-i părinții

* Tatăl colegului menționat anterior (cu Electronica CIP) era director la liceul din Baia Sprie și cumva am nimerit și eu prin laborator acolo și m-am minunat de PC-uri (Era parcă un singur 386 pe lângă 286-uri). Cum mă uitam cu jind seara la geamurile luminate ale laboratorului de informatică de la liceu care se vedeau de la mine de acasă.

* Accesul la calculator la mină, în primă fază chemat chiar de contabilul șef care a fost fascinat de interesul meu în PC-uri - atunci m-am agățat în Norton Commander neștiind cum să trec dintr-un panou în celălalt. Apoi cred că după tabăra dintr-a 8-a a urmat capitolul 2, umblatul la biroul topografilor, dat afară de ceva director din pură răutate, revenit cu tupeu, reușit să repar ceva băieților la care mi-au zis: acuma de ce nu a aici directorul să vadă - îmi mai amintesc că am jucat Goblins, Dune și ce mai primeam de la băieții de la liceu sau de la Ghiță, copiam texte Roxette din Ecran Magazin să le tipăresc, mă familiarizam cu Quattro Pro, varianta de DOS - în birou era mereu fum gros de țigară și discutau de episodul de dinainte cu o seară din Maddie și David. Nu sunt 100% sigur dar ulterior cred că l-am văzut pe unul dintre domnii de acolo, venise cu cineva pe la Internet Cafe-ul la care lucram la facultate. Nu mai știu exact cu ce frecvență mergeam dar îmi mai amintesc perfect de drumul pe care mergeam, scurtătura prin pădure.

* În liceu a fost în mare parte agonie, mers pe la prieteni și stat pe capul lor, cerșit intrare în laboratoare, mers cu un prieten la biroul mamei lui la facultate. Oriunde exista acces la PC, Janos incerca să se înfigă.

* dinainte să am PC mi-am tot cumpărat reviste în maghiară Computer Panorama, CHIP, PC-X câteodată din ultimii bani care-i aveam
* în ziarele care mi le-am cumpărat (și de a căror nume trebuie să-mi amintesc) am ochit o pagină de publicitate cu un PC mare și frumos și o adresă de Hong Kong către care m-am pus eu să scriu o scrisoare de cerșit calculator
* cartea albă cu cheat-uri de jocuri răsfoită până s-a dezintegrat
* laboratorul de informatică de la liceu - pe Novell Netware.
