Perioada de dinainte de PC

De când mă știu îmi ciuleam urechile spre orice legat de calculatoare, probabil că încă dinainte de primul calculator am prins emisiuni la televizor sau articole în reviste de genul Cutezătorii.

Primul contact adevărat a fost în clasa a V-a, când s-a ținut un cerc de informatică la casa copiilor. Știu foarte sigur că ne-am jucat [Bruce Lee](https://www.youtube.com/watch?v=kCtnnzOiZIU) și probabil că ne-a și spus câteva chestii elementare despre calculator dar degeaba am mers foarte entuziaști în următoarea săptămână că am fost anunțați că nu se mai ține. A fost înlocuit cu un alt cerc, nu mai știu exact care. Știu că am participat la următoarele cercuri (în ordine cred): teatru, unde am învățat o piesă de teatru despre un magician, minerit, care de fapt era un cerc de modelism dar Baia Sprie fiind un oraș minier a trebuit denumit ca atare, aici am construit o machetă de ARO și o barcă, foto, unde ne-a învățat tot procesul de fotografie de la făcutul pozei până la developarea ei, și dendrologie, unde o doamnă mai nonconfirmistă ne-a povestit vrute și nevrute despre paranormal zăpăcindu-mi considerabil percepția ușor maleabilă care o aveam la acea vârstă.

După olimpiada de matematică din clasa a V-a (da, am participat la așa ceva) am mers la un coleg și bun prieten să-i văd calculatorul, avea o clonă ZX Spectrum, o Electronica CIP de primă generație. Probabil ne-am jucat ceva, nu-mi mai amintesc exact, dar am rămas facinat.

Mi-au cumpărat și mie părinții același tip de calculator de la magazinul de electronice din oraș, dacă nu mă înșel în iarna anului 1991, îmi amintesc că de Crăciun am fost foarte ocupat să tastez programele din manual și să le execut - acesta a fost primul meu contact, destul de entuziast, cu programarea - chiar remarcase taică-meu că nu m-a mai interesat împodobitul bradului ca înainte.

* interfață Kempston joystick de la Ana Electronic și joystick împrumut de la vară-mea pe perioade îndelungate
* nu îmi mai amintesc când s-a stricat, cândva in clasa a 7-a sau pe la inceputul clasei a 8-a - în orice caz știu că între momentul cumpărării și când s-a stricat au început să apară casete cu jocuri la magazinul Satelit din centrul Băii Mari și nu mai eram limitat la a face schimb și a copia de la alții, plus am pus mâna pe Lemmings care cu nivele cu tot umplea o casetă întreagă pe ambele părți (în curând va trebui să explic ce-i aia o casetă)
* mai era emisiunea cu mustăciosul la TVR în fiecare vineri care la final dădea niște sunete ciudate - de fapt transmiteau programele prin teveu, doar că trebuia să ai mufa de ieșire audio la TV să înregistrezi cu casetofonul - eu nu am avut această mufă, am avut doar promisiuni că va fi montată pe un TV sport care l-am folosit cu calculatorul
* nu mai știu când s-a reluat cercul de informatică dar știu că am continuat să umblu, cu toate că aveam calculator acasă, nu neapărat pentru jocuri (căci cam aia se făcea acolo) ci mai mult pentru socializare
* tabăra de informatică din clasa a 8-a (primăvara 1994) a fost prima oara când mi-am zis, "wow, așa grele sunt deciziile de om mare?" fiindcă a trebuit sa aleg între tabără sau orele de pregătire de matematică în vacanță. Privind în retrospectivă pot sa spun am luat decizia corectă. Am o mulțime de amintiri din acea tabără: cum îmi spălam ciorapii cu săpun Protex (mai precis mirosul acestui săpun), sala de jocuri unde mergeam seară de seară, laboratorul cu PC-uri, excursia pe munte unde spre deosebire de toți eu nu mă afundam în zăpada. Cred că acolo am văzut pentru prima oară revista Hobbit. Mai știu că am rămas șocat când l-am auzit pe unul ca a dormit în parc după un concert Phoenix (eram totuși clasa a 8-a). În laborator aveam acces la PC-uri dar singurul joc disponibil era gorilla.bas.
* prietenia stabilită aici, m-am tot dus la om că și-a luat PC în 95, disperându-i părinții
* Tatăl colegului menționat anterior era director la liceul din Baia Sprie și cumva am nimerit și eu prin laborator acolo și m-am minunat de PC-uri (Era parcă un singur 386 pe lângă 286-uri).
* Cum mă uitam cu jind seara la geamurile luminate ale laboratorului de informatica de la liceu care se vedeau de la mine de acasă.
* Beta Basic pe 48k nu a fost de vis
* cât am așteptat să pun mână pe hisoft basic că ăla am înțeles că avea COMPILATOR, pe vremea aia eram disperat dupa compilatoare că, cod mașina nu am fost în stare să învăț
* apropo cod mașina, îmi amintesc de Tutor găsit pe o caseta, era ceva program românesc care te învăța cod mașina. De fapt în timp ce redactam acest articol m-am pus și am căutat Tutor, și am dat peste grupul Romanian Home Computer de pe Yahoo, unde printre altele am găsit acest progrămel precum și multe altele și foarte multe discuții interesante
* pe această listă de discuții am dat printre altele peste un link către un articol din Today Software Magazine ăl cărui fondator este fratele celui care m-a dus prima oară să-i văd HC-ul după olimpiada de matematică din clasa a 5-a. practic s-a închis cercul.
* Accesul la calculator la mină, în primă fază chemat chiar de contabilul șef care a fost fascinat de interesul meu în PC-uri - atunci m-am agățat în Norton Commander neștiind cum să trec dintr-un panou în celălalt. Apoi cred că după tabăra dintr-a 8-a a urmat capitolul 2, umblatul la biroul topografilor, dat afară de ceva director din pură răutate, revenit cu tupeu, reușit să repar ceva băieților la care au zis: acuma de ce nu a aici directorul să vadă - îmi mai amintesc că am jucat Goblins, Dune și ce mai primeam de la băieții de la liceu sau de la Ghiță, copiam texte Roxette din Ecran Magazin să le tipăresc, mă familiarizam cu Quattro Pro, varianta de DOS - în birou era mereu fum gros de țigară și discutau de episodul de dinainte cu o seară din Maddie și David. Nu sunt 100% sigur dar ulterior cred că l-am văzut pe unul dintre domnii de acolo, venise cu cineva pe la Internet Cafe-ul la care lucram la facultate. Nu mai știu exact cu ce frecvență mergeam dar îmi mai amintesc de drumul pe care mergeam, scurtătura prin pădure.
* În liceu a fost în mare parte agonie, mers pe la prieteni și stat pe capul lor, cerșit intrare în laboratoare, mers cu un prieten la birou la maică-sa la facultate. Oriunde exista acces la PC, Janos incerca să se înfigă.
* dinainte să am PC mi-am tot cumpărat reviste în maghiară Computer Panorama, CHIP, PC-X câteodată din ultimii bani care-i aveam
* în ziarele care mi le-am cumpărat (și de a căror nume trebuie să-mi amintesc) am ochit o pagină de publicitate cu un PC mare și frumos și o adresă de Hong Kong către care m-am pus eu să scriu o scrisoare de cerșit calculator
* cartea albă cu cheat-uri de jocuri răsfoită până s-a dezintegrat
* laboratorul de informatică de la liceu
