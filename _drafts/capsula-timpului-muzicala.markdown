- am avut un relaps în sunetul analogic anul trecut, în cadrul căreia mi-am luat un casetofon deck Technics la un preț incredibil comparativ cu cât costa pe vremuri când era clar de domeniul viselor
- am găsit prin camera mea din Baia Sprie organizatorul de casete, super prăfuit, l-am adus la Baia Mare să-l spăl în mașina de spălat vase, ceea ce s-a și întâmplat
- aștepta pe hol să fie dus înapoi la Baia Sprie și a căzut și s-a cam spart
- când să-l montez la loc am aruncat o privire în spațiul "mort" din interior și am întrezărit ceva
- vara lui 1994 a însemnat pentru mine vara dintre școala generală și liceu, respectiv pregătirea pentru admitere
- eram fascinat de euro dance de la finalul clasei a VIII-a (sau a opta, să nu par academician) când, clasa noastră să fim mai cu moț am organizat nu mai puțin de 3 chefuri de adio
- epoca când îmi luam informațiile muzicale din Ecran magazin și de la emisiunea de dedicații muzicale care rula în fiecare seară la Cinemar Baia Mare cu Delia și DJ Zsolt.

![Prima listă de piese](https://content.rusiczki.net/2018/01/ctm-06-lista-piese-1-1000x667.jpg)

Side A
1. Capella - U Got 2 Let The Music // Euro dance cum scrie la carte. E cheesy dar asta e un lucru de așteptat la euro dance.
2. Billy Joel - The River Of Dreams // Nu știu exact de ce am înregistrat-o, nu prea îmi plăcea piesa pe atunci.
3. Loft - Hold On // Ca și Capella mai sus, o piesă euro dance reușită.
4. 2 Unlimited - Faces // A trebuit s-o reascult să-mi amintesc ceva de ea. Ce versuri...
5. Madonna - Rain // Vai, cât de mult mi-a plăcut asta. Am ascultat-o de jde ori. Știu că odată am dat așa de tare încât mi s-a încălzit amplificatorul Electronica 3220 de mirosea.
6. DJ Bobo - Take Control // Tot o piesă clasică euro dance, doar că nu prea îmi plăcea DJ Bobo. Și atunci de ce am înregistrat-o?

Side B
1. Salt N'Pepa - Watta Man // De fapt Whatta Man, featuring En Vogue. Ce? Salt N Pepa mai au și alte piese în afară de Push It? Glumesc, de asta chiar îmi amintesc.
2. Maxx - No More // Euro dance pe același catafâlc care s-a dovedit atât de succes în acei ani. Îmi aminteam de refren.
3. Intermission - Six Day // De fapt Six Days. Idem mai sus.
4. Magic Affair - Omen III // 'Do what you want but don't forget the omen.'
5. Take That - Babe // Wow, boybands.
6. Doop - Doop // Asta mi-a plăcut și mă amuza idea că dacă întorceai invers doop se citea la fel. Chiar mi-a influențat niște alegeri de pseudonime pe web.
7. Ace Of Base - Don't Turn Around // Ace Of Base, trupa acelor ani.
8. Freddie Mercury - Living On My Own // Vai, ce-au făcut cu săracu Freddie. :(

![A doua listă de piese](https://content.rusiczki.net/2018/01/ctm-07-lista-piese-2-1000x667.jpg)

Side A
1. Prince Ital Joe featuring Marky Mark - United // Știu că am citit că Prince Ital Joe a murit și mai știu că m-am amuzat copios când am citit un comentariu pe YouTube la aceasta piesa sau alta cu Marky Mark (cunoscut în ziua de azi ca actorul Mark Wahlberg) care zicea ceva de genul: "this was back when Mark Wahlberg was a real ni**a".
2. CO.RO. - There's Something Going On (Mix) // Aveam o fascinație cu CO.RO că înainte cu vreun an tot stând la pândă să înregistrez piese de la radio am prins o parte din Because The Night și mi s-a părut extraordinară.
3. Haddaway - Life (Mix) // Nu prea mai știu nimic despre piesă doar că e o altă piesă de-a lui Haddaway, cel cu What Is Love care o știe aproximativ toată lumea.
4. Joshua Kadison - Jesse // De fapt Jessie.
5. Roxette - Sleeping In My Car // Asta iarăși nu știu de ce am mai înregistrat-o și pe caseta cu selecții, că oricum eram fan înrăit Roxette și sigur o aveam deja pe albumul Crash, Boom, Bang.
6. Ace Of Base - The Sign // Anii ăștia au fost anii Ace Of Base. Din fericire au trecut. Nu am fost un mare fan.
7. Loft - Summer, Summer, Summer // A trebuit să ascult piesa să-mi amintesc de ea. Relativ oribilă.
8. Culture Beat - Got To Get It // Iarăși ani buni pentru Culture Beat, care explodaseră în popularitate cu Mr. Vain.

Side B
1. Erasure - Always // Una dintre acele piese care îmi plăceau și în același timp îmi displăceau.
2. Magic Affair - Give Me All Your Love // Dacă 'The Omen' de mai sus mi-o aminteam, habar nu am ce-i cu asta.
3. D:Ream - Another Night Another Dream // Nu știu cine a greșit aici, eu, sau cei care au tipărit inserturile pentru casetele poloneze de pe care am copiat, în orice caz e vorba de The Real McCoy nu D:Ream.
4. Reel To Real - I Like To Move It // Scris de fapt Reel 2 Real. Asta o cam cunoaște toată lumea, dacă nu de altundeva atunci din Madagascar.
5. Positive Connection - Abracadabra // Îmi amintesc în mare refrenul. Nu e o mare
6. Take That - Pray // Boybands...
7. Loft - Love Is Magic // A treia piesa Loft pe 2 casete. Se pare că-mi plăceau tare mult.
9. Mo.Do. - Einz, Zwei, Polizei // Am greșit la ortografie, dar cui îi pasă? Oribilitatea oribilităților.

Majoritatea erau nemți și europeni. Cu capul de copil credeam că-s americani.