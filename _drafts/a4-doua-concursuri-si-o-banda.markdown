A4 - Două concursuri și o bandă

Încep cu un banc:

    Anunț într-un cămin studențesc:
    Dau la schimb coală A4 (scrisă doar pe spate) pentru autoturism Audi același model.
    
Aici nu va fi vorba însă nici de coli A4 și nici de Audi ci de al patrulea articol din seria despre aventurile mele în domeniul alergării.
    
Până la urmă nu am participat nici la Crosul Companiilor nici la Creasta Cocoșului Trail Race așa cum [plănuisem](https://www.rusiczki.net/2018/09/03/crosul-lacului-albastru/). La Crosul Companiilor am aflat prea târziu că era de fapt cu locuri limitate care se ocupaseră de mult la momentul la care m-am trezit eu și nu am reușit nici la muncă să mă organizez cu colegii. La CC Trail Race am fost speriat chiar și de lungimea traseului "scurt" și de faptul că jumate era urcare susținută, nu știam dacă pot aborda.

Am participat în schimb la Crosul Castanelor, după o hotărâre luate cu o seară înainte. A fost o experiență diametral opusă față de Crosul Lacului Albastru, în primul rând pentru fiindcă m-am dus foarte relaxat - fără vreo pretenție, m-am întâlnit cu mulți prieteni și cunoștințe, a fost mai răcoare și aveam deja *ditamai* experiența primului concurs. Un rol important în luarea deciziei de a participa la concurs a fost că am văzut că se va desfășura pe poteci 100% cunoscute mie. Practic prima parte (după o buclă prin parc) era pe așa numitul Dakar care e poteca pe care am alergat-o de 3 ori pe săptămână în această vară, urmată de o porțiune de urcare pe care o cunoșteam de la bicicletă și apoi coborârea pe Route 66 de Baia Mare pe unde am venit de zeci, dacă nu sute, de ori tot cu bicicleta și în alergare odată în această vară. Mi s-a părut foarte frumoasă toată experiența, nu am mai fost mirat că după prima porțiune de după start am tras la greu și mi-a sărit pulsul la maxim, la urcare am reușit să țin un alergător cu experiență serioasă în spatele meu - de care am fost binențeles depășit la coborâre. Dar de această dată m-au luat doar 2 inși în coborâre. Cei 6 kilometri jumate s-au terminat destul de rapid în percepția mea, ceasul îmi spune de fapt ca au fost 40 și ceva de minute. Socializarea de după cu amicii a fost iarăși foarte plăcută.

Ochisem alergarea de 1 decembrie de la Cluj dar cum nu oferea distanțe pentru oameni normali mi-a recomandat o prietenă November Run de la Bistrița. Am fost semi hotărât să mă duc, apoi am întrebat în stânga și-n dreapta dacă merge cineva și cum răspunsurile au fost negative m-am hotărât să nu mă duc. Cu 2 zile înainte mi-a răspuns totuși o cunoștință că merge și m-a invitat să merg cu ea (ele de fapt). În noaptea de dinainte de concurs nu am dormit prea bine că inițial mi-am căutat o borsetă pentru telefon și apoi m-au trezit gândurile de noapte, adică creierul meu versus mine : "Tu-ți dai seama că ai alergat maxim 10,5 km și în regim de concurs doar 6 iar acuma va trebui să bagi 13? O să mori pe traseu bă!" Cumva tot am reușit să adormi și m-am trezit după un total de vreo 4 ore jumate dormite. Am turnat cafea în mine și am fost luat pe sus cu mașina și dus până-n Bistrița. Odată ajunși, pompat probabil de cofeina din mine am reușit să-mi disper colegele de drum cu panica mea care mi-au trecut doar după ce m-am înscris și m-am văzut la linia de start. Concursul a fost din nou contrar tuturor așteptărilor absolut superb. 0 asfalt, foarte puțin drum forestier și foarte - foarte multă potecă absolut delicioasă. După vreo 10 kilometri am fost conform așteptărilor cam terminat, noroc că eram coborâre. De fapt orice urcare cât de mică de la final am făcut-o la pas. Am terminat oarecum euforic și a urmat așteptarea colegei de la proba de 30 km, timp în care am socializat, am constatat că am m-am clasat în prima treime dintre cei înscriși la proba de 13 km, m-am lăudat online... Menționez aici că acesta a fost primul concurs în deplasare și tot primul organizat mai profesionist cu chip la picior și clasament exact.

- poate trebuie să încep mai în față în gloată că am depășit o mulțime pe prima porțiune
- november run cu chip la picior și timp exact

Odată cu venirea toamnei și cu vremea mai rece mi-a cam trecut cheful de alergat în natură. Am făcut în schimb câteva drumeții de weekend extraordinar de frumoase în zona Chiuzbaia împreună cu Ioana. De asemenea văzând că nu am chef să ies în frig mi s-a consolidat convingerea că îmi trebuie o bandă de alergat. După ceva muncă de convingere să fiu lăsat să o plasez în casă mi-am comandat-o în jurul rău famatei vineri negre și mi-a fost livrată prompt. Inițial am fost dezămăgit că programele cu care a venit au fost gândite mai degrabă pentru cei care vor să facă mișcare, la pas. Doar vreo 2 programe conțineau alergare propriu zisă. Noroc că permite programe personalizate și le salvează între închideri.
