A4 - Două concursuri și o bandă

Încep cu un banc:

    Anunț într-un cămin studențesc:
    Dau la schimb coală A4 (scrisă doar pe spate) pentru autoturism Audi același model.
    
Până la urmă nu am participat nici la Crosul Companiilor nici la Creasta Cocoșului Trail Race așa cum plănuisem. Am participat în schimb la Crosul Castanelor, după ce m-am hotărât cu o seara înainte. A fost o experiență diametral opusă față de Crosul Lacului Albastru, în primul rând pentru că m-am dus foarte relaxat - fără vreo pretenție, m-am întâlnit cu mulți prieteni și cunoștințe, a fost mai răcoare și aveam deja ditai experiența primului concurs.

November Run după ce ochisem alergarea de 1 decembrie de la Cluj dar cum ăia nu ofereau distanțe pentru oameni normali mi-a recomandat o prietenă acest concurs. Am fost semi hotărât să mă duc, apoi am întrebat în stânga și-n dreapta daca merge cineva și cum răspunsurile au fost negative am hotărât că nu mă duc. Cu 2 zile înainte mi-a răspuns totuși o cunoștință că merge și că să mă duc cu ea (ele de fapt). Cu o seară înainte nu am dormit prea bune că mi-am căutat borseta. Apoi gânduri de noapte: tu-ți dai seama că ai alergat maxim 10,5 km și în regism de concurs 6 iar acuma va trebui să bagi 13? O să mori pe traseu. Cumva tot am adormit și m-am trezit. Concursul a fost din nou contrar tuturor așteptărilor absolut superb. 0 asfalt, foarte puțin drum forestier și foarte foarte multă potecă.
