Luni a murit Marie Fredriksson. :(

Am căutat Roxette aici pe blog și spre mirarea mea nu am găsit nimic. Nu prea mi-a venit să cred, am investigat situați, și mi-am dat seama că era din cauza unei proaste configurări a modulului de căutare. Configurare care am corectat-o și [reîncercând](https://www.rusiczki.net/search/?q=roxette&) se pare că am menționat de 2 ori că am fost fan înrăit. Prima oară într-un [articol cu "secrete" despre mine](https://www.rusiczki.net/2007/01/26/5-things-you-didnt-know-about-me/) publicat în 2007 și a doua oară relativ [recent](https://www.rusiczki.net/2018/01/16/capsula-timpului-muzicala/). Mi-am dat seama că aceste două postări nu prea reflectă situația reală, respectiv relația mea cu această formație și am decis să scriu o povestioară.

Cultura mea muzicală până pe la vârsta de 10 ani era formată din înregistrări aleatoare de la radio făcute inițial pe Vef Sigma apoi pe combina Electronica 3220 cumpărată de tata cândva în ultimii ani de comunism. Știu că am mai primit împrumut o casetă cu Modern Talking și mi se părea a șaptea minune a lumii...

Apoi după revoluție, în vancanțe, a început să vină la preotul catolic nepotul lui, care era de undeva din județul Satu Mare (dacă nu chiar din municipiul Satu Mare) cu care eu am devenit prieten "de vară". Întrebându-l "ce muzică îți place" mi-a zis fără prea multă ezitare Roxette, fiindcă avea o soră mai mare căreia îi plăcea Roxette. Eu cunoșteam Roxette de la televizor, în primii ani după 90 dădeau inclusiv la TVR multe clipuri înregistrate de la MTV și Joyride era un mare hit în '91. Apoi probabil în acest an am ajuns cu tata la un magazin de muzică în Baia Mare, care era după cunoștințele mele al domnului Darnai Arpad (care a deținut ulterior Radio Galaxia) și însemna practic vânzare de casete copiate cu deck-uri mai mult sau mai puțin profesionale. Mi-am putut alege două casete: una a fost o compilație de hit-uri de pe care îmi amintesc ca piese de Prince - Batdance și Ken Laszlo - Madame iar cealaltă a fost Roxette - Joyride. Îmi mai amintesc că lista de piese era trasă la imprimantă matricială. Și mai știu că era o casetă RAKS și casetofonului meu deck Electronica nu-i plăcea începutul părții B, mânca banda, așa că mereu trebuia să derulez peste The Big L.

Apoi în scurt timp am făcut upgrade la caseta la una bulgărească de la un magazin din Baia Sprie care începuse să aducă casete. Și așa am ajuns să ascult de zeci, dacă nu de sute, de ori acel album.

În scurt timp tot cu ocazia unei plimbări prin Baia Mare am ajuns la un magazin unde am ochit albumul Tourism, și am fost fascinat cum de a apărut așa de rapid album nou, sau ce-i ăsta? Asta știind că bulgarii erau foarte creativi în a construi "albume" în jurul unui EP să umple câte o casetă. Un favorit ascuns a fost piesa The Rain - a ieșit fum din amplificator.

Nu știu exact când dar cândva în această perioadă m-am echipat și cu The Look și Pearls of Passion, cumpărate ori de la piață, că la noi în Baia Sprie sâmbătă veneau unii cu taraba de casete ori din Baia Mare de la careva magazin, posibil Satelit.

documentare din ecran magazin
hype pentru crash boom bang
gasit la piata, savurat efectiv
copiate textele din ecran magazin pe calculator si tiparite (la mina)

perioada liceului
caseta cu greatest hits si cateva piese noi cumparata tocmai de la brasov
orientarea muzicala s-a schimbat mult si intens (muzica electronica, mike oldfield, metal, apoi house de pe viva)

in 98 mi-au luat calculator, am avut in sfarsit cd player (mai precis CD-ROM) si cu toate ca pot numara pe doua maini cate cd-uri mi-am luat, inainte de a descoperi ca pot sa descarc orice muzica de pe net, mi-am luat have a nice day, binenteles tot bulgaresc (an?)

in 2006 mi-am descarcat discografia si am avut un maxim moment de nostalgie de mi-au urcat Roxette in topul ascultarilor pe last.fm, si, prost fiind, am fost stânjenit și am sters. Consideram probabil că nu erau destul de cool să-mi reflecte gusturile rafinate din acea perioadă. Tot atunci mi-am dat seama că înțeleg cu ușurință 99% din texte care cu 10 ani înainte mi se păreau o adevărată aventură de descifrat.

2012 concert. ceva extraordinar. nu imi venea sa cred ca sunt acolo, pustiul care era atat de incantat de Joyride, Tourism si Crash, Boom, Bang nu-si putea imagina vreodata ca isi va vedea formatia preferata live. stiam ca a fost bolnava Marie, dar nu eram foarte bine informat cat de bolnava, am observat la concert ca se misca greoi, apoi am aflat ca trebuit sa reinvete sa vorbeasca si sa cante si ca in acel moment era deja oara la un ochi.

citisem in 2016 ca i-au recomandat doctorii sa nu mai concerteze, motiv din care au anulat sau intrerupt turneul planificat pe acel an.

recent am cumparat roxxxbox care l-am ascultat destul de mult in masina. acu cateva saptamani (maxim 3) am tras o raita de cautari despre ei, si am vazut ca nu a mai fost niciun update, in afara catorva titluri de scandal. cel mai recent Sambata, montand ceva instalatii electrice am rugat google-ul sa-mi cante "some Roxette". Si apoi marți a venit vestea...

Dormi în pace Marie, îți mulțumesc că mi-ai umplut atâtea ore din viață cu vocea ta frumoasă, și mi-ai definit muzical o mare parte din adolescență.
