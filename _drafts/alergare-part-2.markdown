Câteva adăugiri la ce am scris data trecută:

Cu toate că m-am dat mulți ani cu bicicleta (și mă dau în continuare) nu mi-am dat seama de importanța alimentației. Mai pe la începutul verii am făcut greșeala să merg la alergat cu o pizza mancată cu 4 ore înainte și simțeam de parcă aveam o caramidă în stomac. M-a durut și apendicele pe parcursul acelei ieșiri dar mi-am învățat lecția, merg de obicei dimineață cu maxim o bucată de pâine unsă cu ceva în mine sau dacă se nimerește să cadă pe dupămasa alergarea la prânz mănânc o salată sau ceva cât se poate de lejer.

Primii 100 de km pe acest an i-am sărbătorit ascultând muzică în timpul alergării "aniversare" dar mi-am dat seama ca nu prea se împacă alergarea cu muzica că-mi strica ritmul, nu-mi aud respirația, etc. Voi mai încerca să ascult ceea ce mi-au recomandat mai mulți, și anume podcast-uri, măcar mă mai cultiv și vorbăria nu-mi deranjează ritmul dar încă nu am avut ocazia. De asemenea cu ocazia unei alergări sociale mai recente a pus un prieten drum'n'bass de pe telefon și am realizat că merge de minune, acest stil de muzică având 160 - 180 BPM adică cam câți pași fac eu pe minut.

De slăbit nu prea am slăbit însă mă tem că dacă mă las mă voi ingrășa. Așa că mă gândesc să-mi iau o bandă de alergat să pot continua tradiția și în zilele mohorâte de toamnă / iarnă. Nu știu unde dracu' o voi pune...

- in concediu am alergat una de 7 si una de 10 si am descoperit ca dupa ce trec de 6 km intru intr-un soi de stare zen si nu prea mai simt oboseala doar sa ma duca picioarele. totusi cea de 7 am intrerupt-o pentru ca eram pe asfalt de mult timp si ma dor picioarele de la alergat pe asfalt
- am dat tarcoale traseului crosului Lacului Albastru, prima oara cu unul din organizatori, apoi cu un musafir si apoi cu nevasta-mea pe bicicleta
- totusi cea mai frumoasa alergare a fost cea de 10 km si culmea ca motivatia a fost Strava. Stiu, veti zice ca-s tampit dar m-am inscris la challenge-ul de cățărare. Si cum am vazut spre sfarsitul lunii ca m-am apropiat sa chiar realizez target-ul de 2500 m am tot planificat eu pe komoot sa-mi iasa la ultima alergare din luna metri catarati dar pana la urma tot pe traseu m-am hotarat pe unde sa ma duc :)
- va fi primul meu experiment (la aproape 40 de ani) sa vad ce se intampla daca ma antrenez pentru ceva o vara intreaga
- Crosul Lacului Albastru si Crosul Companiilor
