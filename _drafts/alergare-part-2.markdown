Câteva adăugiri la ce am scris data trecută:

Cu toate că m-am dat mulți ani cu bicicleta (și mă dau în continuare) până acuma nu mi-am dat seama de importanța alimentației. Mai pe la începutul verii am făcut greșeala să merg la alergat cu o pizza mancată cu 4 ore înainte și simțeam de parcă aveam o caramidă în stomac. M-a durut și apendicele pe parcursul acelei ieșiri dar mi-am învățat lecția, merg de obicei dimineața cu maxim o bucată de pâine unsă cu ceva în mine sau dacă se nimerește să cadă pe dupămasa alergarea la prânz mănânc o salată sau ceva cât se poate de lejer.

Primii 100 de km pe acest an i-am sărbătorit ascultând muzică în timpul alergării "aniversare" dar mi-am dat seama ca nu prea se împacă fugitul cu muzica că-mi strica ritmul, nu-mi aud respirația, etc. Voi mai încerca să ascult ceea ce mi-au recomandat mai mulți, și anume podcast-uri, măcar mă mai cultiv și vorbăria nu-mi deranjează ritmul dar încă nu am avut ocazia. De asemenea cu ocazia unei alergări sociale mai recente a pus un prieten drum'n'bass de pe telefon și am realizat că merge de minune, acest stil de muzică având 160 - 180 BPM adică cam câți pași fac eu pe minut. Voi încerca și asta, curând.

De slăbit nu prea am slăbit însă mă tem că dacă mă las mă voi îngrășa. Așa că mă gândesc să-mi iau o bandă de alergat să pot continua tradiția și în zilele mohorâte de toamnă / iarnă. Nu știu unde dracu' o voi pune...

În concediul de vara petrecut pe acasă am alergat printre altele un traseu de 7 km și altul de 10 și am descoperit că după ce trec de vreo 6 km intru într-un soi de stare zen și nu prea mai simt oboseală doar să mă ducă picioarele. Totuși traseul de 7 km l-am intrerupt pentru că eram pe asfalt de mult timp și știu din experiențe anterioare că dupa alergare alergare pe asfalt mă dor picioarele de parcă ar fi dat cineva cu ciocanul peste ele. Cea mai frumoasă alergare a fost cea de 10 km și culmea că motivația a fost tocmai controversata Strava. Știu, veți zice că-s tâmpit dar m-am înscris la challenge-ul de cățărare - care presupune să ai un total cățărat de 2500 m. Și cum am vazut spre sfârșitul lunii că m-am apropiat să chiar realizez target-ul am tot planificat eu pe Komoot să-mi iasă la ultima alergare din luna. Am avut câteva variante de trasee în cap dar până la urmă tot la fața locului m-am hotărât pe unde să mă duc și m-am dus. A fost greu și cu toate că m-am abținut în prima parte nu am reușit să alerg toată urcarea - dar a fost frumos, foarte frumos, chiar dacă am zăcut epuizat două zile după.


- am dat tarcoale traseului crosului Lacului Albastru, prima oara cu unul din organizatori, apoi cu un musafir si apoi cu nevasta-mea pe bicicleta
- va fi primul meu experiment (la aproape 40 de ani) sa vad ce se intampla daca ma antrenez pentru ceva o vara intreaga
- Crosul Lacului Albastru si Crosul Companiilor
