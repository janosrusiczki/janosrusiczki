M-am cam delăsat iarna aceasta și mă simțeam foarte îmbâcsit și fără energie așa că am căutat o alternativă la bicicletă căci sunt un părinte ocupat și nu am timp de ieșiri cu bicicleta care durează cu orele. De fapt găsisem alternativa în 2014 când am alergat câtva dar sincer nu-mi mai amintesc exact nici de ce m-am apucat și nici de ce am renunțat. Știu doar că îmi luasem un ceas de alergare de la Garmin care l-am dus cu mine la Cluj în delegație și acolo am făcut primele alergări în [părculețul Iuliu Prodan](https://www.openstreetmap.org/#map=18/46.75762/23.57206) aflat în aproapierea apartamentului firmei.

Am început cu planuri mari de alergat pe poteci dar până la urmă m-am împrietenit cu pista sintetică din parc.

Brusc m-am trezit că am alergat cu sfințenie în fiecare luni, mierci și vineri pe tot parcursul lunii iunie.

Mici probleme la genunchi, l-am verificat și aparent e totul ok dar tot mă incomodeaza când stau cu el îndoit - adică aproape toată ziua cât stau la serviciu în scaun. Eu cred că l-am stricat cu mulți ani de dat pe snowboard într-o poziție incorectă și cu echipament uzat.

Am alergat la început intervale (ceea ce înseamnă câteva minute alergare câteva minute pas alert) și apoi dintr-un punct am încercat să alerg fără să revin la pas. Întâi mi-au ieșit 3 km, apoi 4 și în ultima săptămână am făcut upgrade la cei 5 km standard care sincer să fiu deocamdată îi resimt.
