Da, m-am apucat de alergat.

Nu știu exact cum să încep așa că voi începe cu motivația: m-am cam delăsat în această iarna și cum mă simțeam foarte îmbâcsit și fără energie mă gândeam să mă re-apuc anul acesta mai serios de mișcare. Am căutat o alternativă la bicicletă căci după cum se știe sunt un părinte ocupat și nu am timp de ieșiri care durează cu orele. De fapt găsisem alternativa în 2014 când am alergat câtva, dar nu prea îmi mai amintesc exact nici de ce m-am apucat (cred că din curiozitate) și nici de ce am renunțat. Știu doar că îmi luasem un ceas pentru alergare de la Garmin care l-am dus cu mine la Cluj în delegație și acolo [am făcut](https://www.rusiczki.net/2014/08/22/alti-10-ani/) primele alergări în [părculețul Iuliu Prodan](https://www.openstreetmap.org/#map=18/46.75762/23.57206) aflat în aproapierea apartamentului în care eram cazat.

Sincer să spun încă nu a ajuns să mă sperie cântarul că am o constituție destul de subțirică, doar că, cu având o muncă sedentară de birou tot ce se depune se depune pe burta care arată... rău. Ziceam că îmi luasem un ceas Garmin. Ei bine, i-a fost ruptă cureaua de fiică-mea anul trecut și cândva la începutul anului am dat o comandă pe Aliexpress și i-am montat noua curea în martie, moment din care am reînceput să port ceasul.

După multe insistențe din partea unui coleg, am ieșit la o primă alergare într-o dimineață duminică de final de aprilie. Apoi la început de mai am dat târcoale pădurilor din apropierea casei din Baia Sprie și am fost mirat de cât de rapid le-am parcurs semi-alergând și au rezultat imediat planuri mari de alergat pe poteci... Am început să-mi caut pantofi de trail running bine amortizați, și după o scurtă cercetare m-am fixat pe La Sportiva Akasha. A urmat o saga de probat / cerut număr mai mare / probat iar / cerut iar număr mai mare cu care probabil am disperat-o amica de la magazinul local de articole de montaniarzi, dar ce să-i faci, am degetul mare de la picior drept mai special, atingeam cu unghia tavanul pantofului și era super incomod. Până la urma nu am luat La Sportiva, am întrebat pe Reddit de alternative, am mers și am probat mai multe mărci în Intersport și în final am comandat aproximativ orbește o pereche de Nike Wildhorse 4 care s-au dovedit a-mi fi buni. Până atunci am alergat cu perechea de Puma care mi-i luasem prin 2014...

Mai trebuie să menționez că am ușoare probleme la genunchiul drept, l-am verificat la doctor și aparent e totul OK dar tot mă incomodează când stau cu el îndoit - adică aproape toată ziua cât stau la serviciu în scaun. Eu cred că mi l-am stricat cu mulți ani de dat pe snowboard într-o poziție incorectă și cu echipament uzat, dar din păcate nu mai pot da timpul înapoi. Din această cauză trebuie să-mi dozez efortul dacă nu vreau să-mi fie agonizantă recuperarea.

Am alergat la început intervale (ceea ce înseamnă câteva minute alergare urmate de câteva minute de pas alert) și apoi dintr-un punct am încercat să alerg fără să revin la pas. Întâi mi-au ieșit 3 km, apoi 4 și în ultima săptămână am făcut upgrade la cei 5 km standard care sincer să fiu deocamdată îi resimt.

Brusc m-am trezit că am alergat cu sfințenie în fiecare luni, miercuri și vineri pe tot parcursul lunii iunie.

am realizat ca-mi place sa alerg minimalist fara sa duc telefonul cu mine. in parc imi lipseste totusi muzica.

upgrade la ceas - avand in vedere ca am citit un review in care forerunner 15 a fost numit plastic landfill eu zic ca m-a servit bine si sper sa-l serveasca bine si pe urmatorul proprietar.

în liceu nu eram cunoscut ca mare sportiv, din contră. de plictiseala am mers cu bicicleta până am făcut cred de 2 ori gutinul. la următoarea alergare de rezistență am zis c-o iau încet să nu obosesc. și m-am descoperit cu o jumate de teren în avans față de colegi.
