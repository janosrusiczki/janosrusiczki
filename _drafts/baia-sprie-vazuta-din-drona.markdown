---
layout: post
title: Baia Sprie văzută din dronă
date: 2018-03-15 20:44:01 +0200
categories:
- RC
- Photos
- Drone
- Română
image: https://content.rusiczki.net/2018/03/trilogia-baia-sprie-mini-panorama-1000x614.jpg
description: Baia Sprie văzută din dronă în poze și panorame.
---
Doamnelor și domnilor, probabil cea mai reușită mini-panoramă de-a mea:

[![Mini panoramă cu orașul Baia Sprie](https://content.rusiczki.net/2018/03/trilogia-baia-sprie-mini-panorama-1000x614.jpg)](https://content.rusiczki.net/2018/03/trilogia-baia-sprie-mini-panorama.jpg)

De fapt acesta este finalul "trilogiei" *Baia Sprie văzută din dronă iarna*, începută destul de stângaci prin [Imagini aeriene de final de an](https://www.rusiczki.net/2018/01/13/imagini-aeriene-de-final-de-an/) și continuată mai reușit prin [Lacul Albastru văzut din dronă](https://www.rusiczki.net/2018/01/26/lacul-albastru-vazut-din-drona/) în care speram că va exista o dată viitoare pentru un set cu orașul Baia Sprie iarna.

Am încercat să mă țin de cuvânt în 11 februarie dar vremea nu a ținut cu mine: am pornit pe soare din Baia Mare dar până am ajuns la Baia Sprie s-a înorat și nu prea am mai avut chef să decolez și chiar dacă am făcut-o până la urmă la insistențele Ioanei nu mi-a ieșit panorama dorită. Dar nu a fost pierdută ieșirea că am continuat pe munte unde am combinat o plimbare de duminică cu un zbor de explorare.

[![Gura de aerisire numită Poni și Dealul Minei](https://content.rusiczki.net/2018/03/trilogia-baia-sprie-poni-1000x750.jpg)](https://content.rusiczki.net/2018/03/trilogia-baia-sprie-poni.jpg)

După câte se poate vedea, chiar dacă nu a plouat vremea a fost mohorâtă rău. De fapt, vreme tipică de februarie.

Apoi nu am mai reușit, fiindcă ori a fost vremea nasoală ori am fost prins cu alte treburi dar până la urmă a venit weekend-ul cu zăpada surpriză (vineri, 2 martie, a nins aproape continuu) și sâmbăta am profitat cu placa de snowboard iar duminică am fost la Baia Sprie unde am zburat din belșug, iar rezultatele fiind vizibile mai jos (și în poza care deschide articolul).

O poză cu centrul de la mare înălțime (cca 300 de metri de la locul decolării):

[![Centrul Baia Sprie](https://content.rusiczki.net/2018/03/trilogia-baia-sprie-centrul-de-la-inaltime-1000x750.jpg)](https://content.rusiczki.net/2018/03/trilogia-baia-sprie-centrul-de-la-inaltime.jpg)

Și panorama necesară și suficientă (din nou, cei care mă citiți prin feed, dați un click):

<p><script src="https://static.kuula.io/embed.js" data-kuula="https://kuula.co/share/7ljq8?fs=1&vr=0&thumbs=1&chromeless=0&logo=0" data-width="100%" data-height="640px"></script></p>

Din nou pun modestia la o parte și voi spune că mi se pare foarte reușită.

După ce s-a topit zăpada tot peisajul a dat într-un gri depresiv și din cauza asta ziceam că momentan trilogia se încheie, voi reveni probabil cu material după zborurile de primăvară / vară. A da, și probabil voi face și cu "cartierul" (zona de blocuri a orașului) că am avut cereri. :)
