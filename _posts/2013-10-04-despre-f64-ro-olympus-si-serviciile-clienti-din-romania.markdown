---
layout: post
status: publish
published: true
title: Despre f64.ro, Olympus și serviciile clienți din România
author:
  display_name: Janos
  login: janos
  email: 
  url: http://rusiczki.net
author_login: janos
author_email: 
author_url: http://rusiczki.net
wordpress_id: 4531
wordpress_url: http://www.rusiczki.net/?p=4531
date: !binary |-
  MjAxMy0xMC0wNCAxNzoxNjo0MiArMDIwMA==
date_gmt: !binary |-
  MjAxMy0xMC0wNCAxNDoxNjo0MiArMDIwMA==
categories:
- Technical
tags: []
comments:
- id: 28851
  author: Norbert Popovic
  author_email: 
  author_url: ''
  date: !binary |-
    MjAxMy0xMC0wNCAyMTo1MTowMCArMDIwMA==
  date_gmt: !binary |-
    MjAxMy0xMC0wNCAxODo1MTowMCArMDIwMA==
  content: ! "Salut tati\n\nCa si \"proprietar de garaj\" ca sa il citezi pe unul
    din clientii mei, pot spune urmatoarele:\nConform legislatiei in vigoare (in tara
    de cacat in care traim,  hhheelllloouu Romania), eu stiu ca vanzatorul (magazin,
    service,f64...etc) are obligatia de a rezolva un astfel de caz in 10 zile.\nAdica,
    ei trebuie sa iti inlocuieasca produsul in termen maxim de 15 zile.\nCa ei dupa
    acea isi pierd timpul cu furnizorul (producatorul etc) si 3 luni sau sase luni,
    e treaba lor.\n\n(4)Orice reparare sau înlocuire a produselor va fi facuta în
    cadrul unei perioade rezonabile de timp, stabilita de \ncomun acord, în scris,
    între vânzator si consumator, si fara niciun inconvenient semnificativ pentru
    \nconsumator, luându-se în considerare natura produselor si scopul pentru care
    acesta a solicitat produsele. \nPerioada de timp stabilita nu poate depasi 15
    zile calendaristice de la data la care cumparatorul a adus la \ncunostinta vânzatorului
    lipsa de conformitate a produsului. \n(5)În cazul repararii produsului, în acesta
    vor fi montate numai piese noi.\n\nmai jos gasesti si linkul cu H.G. 449 din 2003\nhttp://www.adpar.ro/files/legislatie_nationala/LEGE%20nr%20449_2003%20privind%20vanzarea%20produselor%20si%20garantiile%20asociate%20acestora.pdf\n\nsper
    sa te ajute"
---
<p><a href="http://www.rusiczki.net/wp-content/uploads/2013/10/OI000020.jpg"><img class="alignnone size-medium wp-image-4570" alt="Card fidelitate f64.ro" src="http://www.rusiczki.net/wp-content/uploads/2013/10/OI000020-693x519.jpg" width="693" height="519" /></a></p>
<p>Miercurea trecută am cedat tentației și dacă tot a fost promoție pe f64.ro am cumpărat un aparat Olympus E-P5 împreuna cu un obiectiv Zuiko 45mm/1.8. A fost vorba de un pachet promoțional și în felul acesta pentru obiectivul care costă în mod normal cca 1500 RON nu am plătit nimic.</p>
<p>Desigur am stat ca pe ace până când a sosit joia curierul. De nerăbdare am tot cumpărat un card SD de Altex cu toate că aveam acasă câteva disponibile și am facut 4 (patru) poze cu colegii, după care... Pe display îmi apărea constant negru și aparatul pornea în câteva secunde bune, spre deosebire de cum pornește normal, în câteva clipe. Când dădeam jos obiectivul apărea o imagine încețoșată așa că am exclus problemele de senzor / aparat și suspectul principal a devenit obiectivul, suspiciune confirmată rapid după întâlnirea cu un prieten axat pe marca Olympus de mai multă vreme. Obiectivele lui pe aparatul meu mergeau fără probleme dar obiectivul meu pe aparatul lui - negru. Așadar am fost într-atât de norocos ca după patru poze să mi se strice obiectivul nou-nouț.</p>
<p>Bun, după trista concluzie am sunat rapid la service-ul f64 și mi s-a zis să fac o cerere RMA - prin care ți se acordă un număr în baza căreia poți trimite produsul în service. Zis și făcut, la ora 16 era creat RMA-ul. A fost aprobat abia vineri dimineață dar m-am mișcat rapid și după un drum acasă de la serviciu și retur am reușit să expediez coletul. Confirmarea că a sosit a venit luni la ora trei dupămasa, și în acest mesaj mi se promiteau mai multe detalii în cel mai scurt timp.</p>
<p>Aș dori să menționez aici că eu sunt client Gold la f64, ceea ce înseamnă că am făcut ceva cumpărături de la ei și fiind vorba de echipament fotografic se subînțelege că nu de bani mărunți. Acuma, poate că sunt eu naiv, dar m-am așteptat să fiu tratat altfel decât am fost tratat... Dar să continuăm cu povestea.</p>
<p>Lunea s-a încheiat fără vreun mesaj de la ei, a venit și a trecut și marțea în tăcere iar miercuri pe la amiază nu am mai putut și i-am sunat pe numărul de la service. După ce a sunat o vreme și mi-a spus robotul că toți consultanții sunt angajați în convorbiri mi-a răspuns o doamnă de la care am cerut detalii despre cazul meu. Ea mi-a spus că nu are informații și m-a instruit ca data viitoare să sun pe numărul de la service. I-am mulțumit încurcat, am închis iar după ce am verificat am văzut că sunasem într-adevăr pe numărul de service dar centralele astea, bată-le vina... Urmând sugestia unor colegi de muncă am scris un răspuns pe Net la cererea RMA și în scurt timp am primit răspuns în care mi se spunea că obiectivul meu a ajuns în acea zi la service-ul Olympus de la care ei (f64) așteaptă răspuns. Nu am mai întrebat de ce a durat două zile treaba asta.</p>
<p>Joi am scris un nou răspuns la RMA prin care ceream noutăți și am așteptat degeaba vreun răspuns.</p>
<p>Azi, vineri iar mi-am pierdut răbdarea și am sunat de 3 ori consecutiv, evitând să mă redirecționeze robotul, până am dat de un om de la service. El mi-a promis că sună la service-ul Olympus și revine cu un răspuns. În câteva minute mi-a sunat telefonul și am fost informat că obiectivul meu a fost trimis de către cei de la Olympus la service-ul din Cehia și am fost asigurat că voi primi răspuns marți, cel târziu miercuri.</p>
<p>Cam asta e situația momentan la mai mult de o săptămână după defectarea obiectivului.</p>
<p>Ziceam că mă așteptam să fiu tratat altfel și vreau să mă explic. Acuma nu sunt eu grandoman și nu mă cred centrul pământului dar dacă tot au inventat ei acele clase de clienți și tot am ajuns în cea de "elită" mă așteptam ca îndată ce le-a ajuns obiectivul și s-a constatat că e stricat (prin simpla montare pe un aparat) să-mi fie oferit imediat altul în custodie până se soluționează problema cu al meu și nu să fiu lăsat să stau să mă uit cum aparatul proaspăt achiziționat stă "orb" pe birou. Departe de asta, f64.ro mi-au demonstrat încă odată că în România ești bun doar până plătești, după aia poți să te aștepți la indiferență - și prin indiferență mă refer aici la lipsa de încredere de a-mi oferi un înlocuitor și la faptul că fiecare informație a trebuit scoasă cu cleștele de la ei. Și să nu uităm că este vorba pesemne de cel mai mare și prestigios magazin foto din România.</p>
<p>Indiferent de modul în care se soluționează acest caz (vă voi ține la curent cu update-uri) rămân cu un gust amar în gură.</p>
<p><strong>Update 1</strong></p>
<p><a href="http://www.rusiczki.net/wp-content/uploads/2013/10/Google-Chrome1.png"><img class="alignnone  wp-image-4572" alt="Screenshot Facebook" src="http://www.rusiczki.net/wp-content/uploads/2013/10/Google-Chrome1.png" width="637" height="714" /></a></p>
<p>Un coleg de serviciu binevoitor <a href="https://www.facebook.com/F64Studio/posts/655600021130386">a postat</a> link-ul către acest articol împreună cu câteva comentarii pe pagina de Facebook a celor de la f64. Având în vedere că sunt 100% de acord cu ce a zis el (chiar dacă n-am reușit să formulez atât de frumos și succint) am să reproduc mai jos conversația:</p>
<p>(Păcat că Facebook zăpăcește ordinea comentariilor, dar se întelege oricum.)</p>
<p><strong>Update 2</strong></p>
<p>Astăzi, marți, 10 octombrie, am fost sunat la ora 12:50 și anunțat că le-a confirmat Olympus că obiectivul este stricat (d'oh) și că au comandat deja un înlocuitor din depozit care urmează să ajungă la mine mâine sau cel târziu poimâine. În plus și-au cerut scuze în repetate rânduri pentru întârziere - deci ceva tot am obținut cu agitația mea. Voi reveni când sosește obiectivul.</p>
<p><strong>Update 3</strong></p>
<p><a href="http://www.rusiczki.net/wp-content/uploads/2013/10/PA090035.jpg"><img class="alignnone size-medium wp-image-4577" alt="M. Zuiko Digital 45mm f1.8" src="http://www.rusiczki.net/wp-content/uploads/2013/10/PA090035-693x519.jpg" width="693" height="519" /></a></p>
<p>Am cam întârziat cu ultimul update, dar mai bine mai târziu decât niciodată. Coletul a sosit miercuri, am ajuns seara acasă, am montat obiectivul nou nouț și din cele câteva teste făcute totul pare să fie în regulă. În ultimul timp însă pe aparat a stat aproape exclusiv un obiectiv de 14mm primit împrumut de la <a href="http://hajdutamas.blogspot.ro/">Tamás</a> care mi-a potolit setea de obiectiv wide de calitate care o aveam de prin 2011. :-)</p>
<p>Povestea se încheie așadar aici cu un final cvasi-fericit, dar concluziile rămân.</p>
