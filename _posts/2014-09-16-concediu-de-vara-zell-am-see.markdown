În prima zi de concediu, ne trezim reînvigorați în camera obscură. Zic asta deorece dormitorul în apartamentul din Viehhofen era o încăpere izolată a cărei singur geam dădea înspre casa scărilor a cărui geamuri la rândul lor dădeau spre pădurea din spatele casei. Vremea fiind destul de mohorâtă nu mi-am putut da seama ce oră era, în cameră fiind beznă totală.

Chiar dacă vremea era destul de mohorâtă ne pornim cu mult curaj către [Grossglockner Hochalpenstraße](http://www.grossglockner.at/en/) dar nu ajungem foarte departe căci în Maishofen drumul spre Zell am See este blocat cu ocazia concursului Iron Man. Exact cum am fost anunțați. Parcăm mașina și coborâm să facem câteva poze concurenților, nerealizând că cei ce trec prin fața noastră sunt de fapt la crème de la crème - cei de pe primele locuri. Ne învârtim prin zonă iar concurenții tot vin și eu îmi dau cu părerea despre cam câți ar fi, 150 - 200 - 300? Începe să plouă și ne întoarcem la mașină unde constat că am acces la pliantul PDF ce l-am primit de la proprietara cazării și citesc stupefiat câteva date: peste 2000 de concurenți din 60 de țări și buget de 4,5 milioane de euro. De asemenea văd pe pliant că și dacă s-ar deschide bucata de drum după care așteptam tot nu am putea avansa către destinația noastră șoseaua fiind blocată într-o altă parte din sudul Zell am See-ului până mai târziu. După ce cugetăm puțin în mașină ne decidem să o luăm la pas către Zell am See.

De plictisit nu ne-am plictisit că treceau constant concurenți pe bicicletă pe lângă noi. Am văzut în premieră concurenți cu handicap la picioare care pedalau cu mâna. Îi admir foarte mult pe cei care participă la un astfel de concurs, darămite pe cei care fac asta în ciuda unui handicap.

Ajungem la colțul lacului și îi vedem pe cei care aleargă deja, Iron Man fiind alcătuit din 3 probe: 1,9 km înot, 90 km bicicletă și în final 21.1 km alergare.

După ce ne holbăm o vreme continuăm spre în Zell am See la pas și dăm de un punct de alimentare al concursului. Apoi ne facem niște cumpărături de la supermarket-ul din cadrul unei benzinării, singurul magazin deschis (fiind duminică). Ajungem și la destinația finală a zilei, stația din vale a gondolei [cityXpress](https://goo.gl/maps/R4OcR) unde refac poza care am făcut-o cu ocazia primului concediu peste hotare. Facem cale întoarsă și la o calvarie urcăm abrupt în pădure, admirând priveliștea care se deschide asupra lacului și orașului iar puțin mai sus dăm peste un drum destinat plimbărilor (wanderweg) care ne aduce înapoi în vale în scurt timp.

Merită să menționez că pe drum am întâlnit destul de mulți arabi cu nevestele acoperite aproape în totalitate de voal negru. Mă amuza să observ cum dedesubt aveau pantofi de alergat super confortabili sau cum erau vopsite foarte frumos la ochi, practic singura parte vizibilă la nivelul feței. Poze nu am făcut că nu am vrut să declanșez din greșeală un jihad. Am dezbătut în schimb pe larg subiectul cu Ioana dar tot nu știm cum de Austria e o destinație de vară atât de populară pentru ei. Că de populară e populară, asta ni s-a confirmat când am completat formularul de cazare și răsfoindu-l am văzut că jumate dintre musafiri erau din țările arabe.

Prin oraș am văzut și prețurile de închiriere pentru biciclete așa că am renunțat la a face turul lacului pe bicicletă și ne-am reprogramat șoseaua Grossglocker pe ziua "transfer" între cele 2 locații. Seara, fiind la apartament și având la dispoziție toate ustensilele bucătăricești, Ioana a făcut o mâncare foarte bună din cremvuștii cu ardei iute cumpărați de la Tesco-ul din Mateszalka și pireul de cartofi instant de la benzinărie.

- Ioana ochise spa-ul din Kaprun încă de acasă
- ne ploua pe față
- după spa rodelbaum - rollecoaster (îi spune cineva montagne rousse?) alpin - o mare revelație. Nu știam dacă e necesară frână, ajuns acasă am văzut că sunt filmări în care îi dau fără, trebuie să fie o senzație extrem de faină.
- aveam cumpărături în plan așa întrăm într-un Lidl dar cum văzusem un Adeg mare aproape de cazarea noastră ne răzgândim, trecem pe sub Zell am See prin tunel, ratăm intrarea la Adeg, ne întoarcem folosindu-ne de intrarea în curtea unui om, intrăm la Adeg dar îl găsim închis, ne întoarcem iar prin curtea omului, trecem prin tunel înapoi, ne facem cumpărăturile dintr-o Billa, trecem prin tunel și ajungem acasă.
- pe lângă Kitzsteinhorn tv-ul ce mi-l aminteam din 2009 am găsit la televizor leogang tv, grossglockner tv și încă vreo 5 canale care transmiteau toată ziua imagini de pe camerele îndreptate asupra stațiunilor
