---
layout: post
status: publish
published: true
title: Trail-uri de Baia Mare
author:
  display_name: Janos
  login: janos
  email: 
  url: http://rusiczki.net
author_login: janos
author_email: 
author_url: http://rusiczki.net
wordpress_id: 1415
wordpress_url: http://www.rusiczki.net/?p=1415
date: !binary |-
  MjAxMS0wOC0yOSAxMTowNDoxNiArMDIwMA==
date_gmt: !binary |-
  MjAxMS0wOC0yOSAwODowNDoxNiArMDIwMA==
categories:
- Video
- Bike
- Română
tags: []
comments:
- id: 22027
  author: Andrei
  author_email: 
  author_url: http://www.hm-andrei.ro
  date: !binary |-
    MjAxMS0wOS0xOSAxMTo0MjoxOCArMDIwMA==
  date_gmt: !binary |-
    MjAxMS0wOS0xOSAwODo0MjoxOCArMDIwMA==
  content: Spune-mi te rog ce camera ai folosit pentru filmarea traseului?
- id: 22028
  author: Janos
  author_email: 
  author_url: http://rusiczki.net
  date: !binary |-
    MjAxMS0wOS0xOSAxMzowMDowMiArMDIwMA==
  date_gmt: !binary |-
    MjAxMS0wOS0xOSAxMDowMDowMiArMDIwMA==
  content: GoPro HD montata pe o casca "tare" Bern.
- id: 28709
  author: Norbert
  author_email: 
  author_url: ''
  date: !binary |-
    MjAxMi0wNS0yMiAwNzo0MjoxMyArMDIwMA==
  date_gmt: !binary |-
    MjAxMi0wNS0yMiAwNDo0MjoxMyArMDIwMA==
  content: ! "Salut\r\n\r\nFoarte frumos articolul poienita despre care vorbesti (ceea
    la care se ajunge din campingul de la baraj) se numeste valea Varatec.  Aici candva
    s-a organizat si un concurs de Mountainbike, cross-country, dar asta se intampla
    prin 1996, cand participam si eu la cross-country :)\r\n\r\nIar denumiriile precum
    Dakar I,  Dakar II, Route 66 si multe altele au luat viata tot pe atunci, in anii
    90, cand eram doar cativa ciclisti in oras cu MTB-uri,\"Putyu, Treger Oszkar,
    Toth Zoltan, Vladimir Brezovski, Robi Csoki, Gyura Eisele, Zoli Specialized si
    eu Norbert Popovic\" (sper ca nu am uitat de nimeni)\r\n\r\nPe vremea aceea concursuriile
    de mountainbike se organizau de catre BALDI si era o regula ca daca e concurs
    sigur ploua (ori inainte cu o zi ori chiar in ziua concursului).\r\n\r\nTotul
    era distractie, prieteni si vremuri bune, iar de aceste lucruri mi-am adus aminte
    eu citind articolul tau :)"
---
<p>Poate că e ușor exagerat să le numesc trail-uri dar oricum se apropie de definiție. În alte cuvinte: dacă asta avem, cu asta ne mândrim.</p>
<p>Idea de filmare mi-a venit acum câteva săptămâni după ce am descoperit relativ aleator că dacă fac în sens invers decât cel obișnuit una dintre potecile apropiate de oraș iese un traseu chiar interesant și totodată antrenant. Pornisem într-o după masă către Pleștioare, însa fiind destul de târziu am început sa am îndoieli ca voi ajunge pe lumină și cum eram și singur, am decis sa zic pas traseului plănuit, să o iau la stânga chiar după fostul motel Usturoiu și sa fac un traseu care-l mai făcusem de vreo două ori, dar doar în direcție inversă. M-am simțit deosebit de bine și pomenind unui prieten de aventură am aflat că poteca se numește "Dakar" și că e unul dintre cele mai vechi și cele mai cunoscute trasee din jurul Băii Mari. A doua zi eram cu camera pe cap...</p>
<p><iframe width="693" height="382" src="http://www.youtube.com/embed/DLisIEoomoU" frameborder="0" allowfullscreen></iframe></p>
<p>Norocul mi-a fost că plouase destul de recent și traseul a fost lipsit de elementul uman. În următoarele ieșiri am prins oameni meditând (rugându-se), un grup de persoane mai vârstnice făcând gimnastică (yoga / tai chi?) și desigur obișnuitul cetățean amărât umplând căruciorul cu lemne.</p>
<p>În scurt timp după asta ne-am organizat cu <a href="https://www.facebook.com/ghitzuca">Ghiță</a> și am reușit să facem Pleștioarele într-o după masă. Cu tot cu camera pe cască. Aici prin Pleștioare înțeleg coborârea din vârful Pleștioare până pe drumul dintre cimitir și Muzeul Satului din Baia Mare. Imediat ce am băut berea obligatorie de după am aflat de la maestrul <a href="https://www.facebook.com/putyu.redbully">Putyu</a> că acest traseu se numește "Route 66" și că vine de fapt de mai departe, aproape din Firiza. La modul practic este abordabil dinspre Baia Mare din 2 direcții: via Usturoiu, mai pe la capăt vârful fiind accesibil pe două poteci, ambele push bike și via Ferneziu cu urcare de la fostul camping printr-o poiană de a cărui nume trebuie să mă interesez. Pe timp de vară aceasta poiană este însă "populată" de o stână dotată cu cel puțin 3 câini mari și agresivi. Varianta nerecomandata așadar, mai ales ca în acest fel se ajunge "doar" în șaua Dia și se pierde chiar prima parte a coborârii (în video trecem pe la șaua Dia în jurul minutului 4:30).</p>
<p><iframe width="693" height="382" src="http://www.youtube.com/embed/sCCtjy4JdAg" frameborder="0" allowfullscreen></iframe></p>
<p>Acest al doilea clip este destul de lung și am fost criticat de ce nu l-am editat cu muzică și alte alea. Motivele sunt două: lipsa de timp / chef și dorința de a "documenta" traseele exact asa cum sunt ele. În plus ne-am dat silința să coborâm "foc continuu" adică fără pauze nejustificate și plictisitoare. În același timp am primit și feedback pozitiv iar bicicliștii în general mi-au zis că video-ul le-a cam făcut chef de dat. Așadar atenție, s-ar putea să va treziți cu dor de ducă după vizionarea clip-urilor. :)</p>
