Idea de concediu de vară o aveam de mult dar nu a fost pusă în aplicare din varii motive. Eu aveam planuri mari cu un roadtrip prin țările baltice dar din estimări părea să coste prea mult așa că am abandonat idea. Iar acum dacă tot am primit concediu estival sincronizat ne-am hotărât să venim într-o țară care ne e familiară (4 + 2 concedii de schii) și care nu costă exagerat de mult. Ne-am gândit să stăm jumate de timp la Zell am See și restul la Innsbruck.

Făcut rezervări cu nici două săptămâni înainte dar am găsit relativ simplu fiind off season. Booking.com și nu Interchalet că acolo se puteau face doar pe o săptămână. Proprietara apartamentului din Viehhofen (un sat din apropierea Zell am See) pare foarte comunicativă și mă anunță de niște blocaje de drum prilejuite de concursul Iron Man. 

Am tot verificat meteo să decidem dacă să ne aducem bicicletele au ba. În penultima zi înainte de plecare am decis să nu le aducem, vremea anunțându-se în majoritate ploioasă, cel puțin cât am fi stat la Zell am See.

Pornit lejer sâmbătă dimineață că este timp fiind vară. 

În vamă o rog pe Ioana să facă poze la coada de mașini de care nu am văzut niciodată și ea zice nu scot aparatul din care eu îmi dau seama că am uitat geanta cu aparatul acasă cu totul . După niște mormăieli hotărâm să ne întoarcem după el și ne sunăm prietenii până găsim pe cineva dispus să ne-o aducă jumate de drum. 

Oprim la Mateszalka pentru cumpărături conform planului. 

Observ că ajungem în Budapesta destul de târziu. 

Căldură mare în Ungaria dar vremea se închide în jurul graniței cu Austria și începe ploaia care ne dă de furcă după lăsarea întunericului, condusul devenind foarte solicitant.

Ajungem într-un târziu depășind și cele mai pesimiste estimări ale GPS-ului. Ajunși în curtea cazării mă relaxez și simt cum mă doare gâtul de la atâta stat încordat. 

A doua zi ne pornim cu curaj către Grossglockner Hochalpinstrasse dar nu ajungem foarte departe drumul spre Zell am See fiind blocat cu ocazia concursului Iron Man. Exact cum am fost anunțați. Parcăm mașina și coborâm să facem câteva poze nerealizând că cei ce trec prin fața noastră sunt la creme de la creme. Concurenții tot vin și eu îmi dau cu părerea despre câți ar fi, 200 - 300?

Ajunși înapoi la mașină constat că am acces la atașamentul din Gmail ce l-am primit și citesc stupefiat câteva date: peste 2000 de participanți, buget de 7.5 milioane de euro. Eu asemenea observ că și dacă s-ar deschide o bucată de drum tot nu am putea avansa către destinația noastră fiind blocată o altă bucată până târziu așa că ne hotărâm să o luăm la pas către Zell am See. 

De plictisit nu ne-am plictisit ca treceau constant concurenți pe bicicletă pe lângă noi.
